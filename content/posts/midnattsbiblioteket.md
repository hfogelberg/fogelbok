---
title: "Midnattsbiblioteket av Matt Haig"
date: 2021-08-22T21:16:38+02:00
draft: true
draft: true
tags: ["recension", "Mtt Haig"]
description: "Desc Text."
showToc: false
disableShare: true
---
En eftermiddag när jag skulle med ett tåg från Malmö central insåg jag att det inte låg någon bok i min väska. Visserligen hade jag en del i Kindle på mobilen som jag kund ta mig igenom och poddar finns det ju gott om. Men jag ville stoppa undan och helst glömma mobilen fullkomligt. Det var en bok jag ville ha och som tur var fanns det både gott om tid och Pocketshop på stationen. Efter att ha rotat runt ett tag bland böckerna kom jag slutligen ut med en bok jag aldrig tidigare hört talas om av en författare som också var helt okänd för mig. Baksidestexten lät spännande och den låg högt på listan över engelskspråkiga böcker så helt dålig kan den väl inte vara?.

Boken visade sig vara ganska lättläst, trots det tunga ämnet och med sina 350 sidor snabbt avklarad. Jag hade räknat med att den skulle ta lite längre tid att läsa ut och var genom den missbedömningen boklös en del av helgen. Trots det var både Matt Haig och Midnattsbiblioteket trevliga bekanskaper och jag kommer att hålla ögonen öppna efter fler av hans böcker. 

Boken handlar om en 35-årig kvinna i Storbritanien. Hon är intelligent, var lovande simmare i tonåren, musikalisk och har universitetsstudier i filosofi bakom sig. Problemet är att hon hoppar av precis allting just innan hennes ansträngningar skall leda till något. Alltså slutar hon simma efter att ha vunnit nationella ungdomsmästerskapen, hoppar av bandet precis när de är på väg att få ett skivkontrakt, bryter förlovningen några dagar innan brölloppet, osv. När vi lär känna henne går hon på antidepresiv medicin, har fått sparken från jobbet hon är överkvalificerad för och katten har precis dött. Hon bestämmer sig för att avsluta sitt liv.

Men det visar sig vara lättare sagt än gjort. Kvantfysiken och dess teori om multipla universum visar sig stämma alldeles utmärkt och hon hamnar på den märkliga platsen Midnattsbiblioteket där hon om och om igen lever sig igenom olika versioner av sitt liv. Minsta lilla beslut om hon tar en kopp kaffe eller ej på ett fik leder till helt olika vägar i livet. Så vad händer om hon hadefortsatt simmma, gift sig, eller stannat kvar i bandet? Det finns ett oändligt antal olika riktningar livet hade kunnat gå, helt beroende av små beslut som kanske verkade oviktiga när det togs. VIlket liv är det rätta? Och hade hennes liv varit bättre om hon valt en väg som verkat lovande?

Idén är inte ny och det finns många böcker och filmer på samma tema. Filmerna Sliding Doors med Gwyneth Paltrow från slutet av 1990-talet och den betydligt äldre Livet är underbart är inne  på samma tema. Matt Haig har däremot drivit tankeexperimentet betydligt längre och även lagt in en mer filosofisk twist än vad de båda filmerna har. Jag tycker också om hur han hann låter huvudpersonens dåliga psykiska hälsa driva handlingen framåt. Efter lite googlande får jag veta att författaren själv lider av både depression och ångest, vilket han tydligen låtit sin huvudperson också genomlida.